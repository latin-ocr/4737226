- 22 .-

funduntur. Nam in eodem argumento cum ,Cataphus‘ et sermo
Xmus ,dialogorum mortuorum‘ versentur, in hoc Menippus, in
illo Cyniscus is inducitur, qui mortuos una cum ipso traductos
ludificetur imaginemque utraque satira adumbratam hilaritate
quadam et venustate perfundat.

Quidnam vero causae fuit, cur Lucianus mores cynicorum
quam sibi simillimos depingeret eandemque personam modo hunc
modo illum sustinentem faceret? Sine dubio -nihil aliud, quam
quod personae quasi constantes, stabiles, fixae hi cynici fuerunt,
quorum id potissimum esse credebatur, ut odio risuque aequa-
lium peiversitates increparent.

Nimirum haec de Menippi moribus opinio traditione con-
firmata sancitaque Luciano, quotiescunque loquentem eum in-
duxit, respicienda fuit; idque etiam in ,Necyomantia‘ et ,Icaro-
menippo‘ factum videmus, cuius rei singula exempla afferre su-
persedeo. Etenim utroque dialogo a Menippo hominum libidi-
nes et errores ridentur atque eluduntur, Ea autem in medium
proferenda sunt, unde admistum esse perspiciatur, quod nisi
de Luciano recte intellegi non possit. Ita utriusque dialogi ratio
instituta est, utl Menippus, quippe qui summo studio flagraret
eas res perdiscendi, de quibus diversa atque contraria crederen-
tur, primum philosophis se traderet, deinde, etiam hac spe la-
psus, eo, ubi optime de his rebus edoceri posset, in orcum, dico,
et coelum ire constitueret. Quem vero fugere poterit studium
illud eruditionis acquirendae desideriumque dubitationum, qui-
bus obrutus sit, solvendarum a Menippo prorsus abhorrere?
Cynicorum enim sectae, cui addictus erat, dogmata amplexus
est, quae hi docuerunt, vera esse existimavit, cetera risu et ca-
villatione persecutus est. At Luciani indoli, qualis e multis
scriptis elucet, mirum quantum, quae de cupiditate veri reperiendi
dicta sunt, respondent, Saepius enim de ratione, qua litteris se
erudire studuerit, disserit; unde intelligimus a prima iuventute
eum operam dedisse, ut, quo fuit animo ad virtutem inflammato,


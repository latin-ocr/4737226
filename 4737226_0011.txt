Lucianum non omnes eos libellos, qui vulgo eius esse putantur,
scripsisse viri docti consentiunt. Mirum tamen videri potest,
quaenam causa fuerit, cur commentationes suppositae ei sint.
Eam enim esse non potuisse, qua factum sit, ut veteribus Grae-

corum scriptoribus Alexandrinorum potissimum aetate libri sub- ’

diti sint, nemo non videt. Nam cum Ptolemaei et Attali eorum
libros studiosissime colligerent plurimoque emerent, exstiterunt,
qui magna illa pecunia allecti ea, quae ipsi conscripserant, pro -
veris genuinisque eorum libris venditarent 1). Neque ars critica
tum iam adeo exculta fuit, ut fraus statim intellegeretur, 'et
librorum multitudotanta fuit, ut unumquemque diligentius in-
spicere non liceret. — Ac tamen probabilis ratio, cur Luciano
falso scripta tributa sint, inveniri potest. Satis magnum litte·
rarum campum Luciani ingenii cursus in scribendo amplexus
est. Is enim, qui, cum rhetoricen profiteretur, de multis variis-
que argumentis declamationes confecerat, postea hac arte reli-
cta, cum de rebus gravibus ut e. c. in ‚Hermotimo‘ et in libro,
,de conscribenda historia‘ egit, tum imprimis satiras, quibus om-

 

1) cf. Galerium (Medicorum graecorum quac exstant ed. ΚῦΙιη. Lipsiae 1828.
V. XV p. 109) in Hippocr. de nat hom. ΙΙ. prooem.

1*


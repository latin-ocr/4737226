.- 33 ..-

concluderentur ac concinnarentur. Quod vituperium quomodo
se habeat, iam videamus. -

Summa argumenti huc fere redit: Menippus amico narrat,
quo desiderio impulsus quibusque artibus usus in orcum descen-
derit eique, quid ibi viderit et audierit, cum describat, divites
potissimum ac potentes increpat acerbumque in eos a mortuis
plebiscitum latum esse affirmat. Deinde a Tiresia· edoctum vitam
hominum illitteratorum beatissimum esse (hoc enim scire volue-
rat) ex orco se in terram redisse refert.

Uta causa, qua commotus Menippus iter illud insolitum sus-
cepisse dicitur, incipiamus, diu eam circumspicere aut alte
arcessere Luciano opus non fuit. Fabulae enim de deis cele-
bratae vitiis facinoribusque eorum tam' refertae fuerunt, ut si
quis eas consideraret, improbandas reiciendasque eas esse sta-
tim videret. Quare iam a veteribus Graecorum philosophis gra-
vissime vituperatae sunt imprimisque aPlatone‚ qui omnino eas,
quibus res turpes atque inhonestae de deis canerentur, a iuve-
num disciplinis removeri voluit ¹). —- Dubitantem igitur Menip—
pum Lucianus fecit, utrum in vita instituenda fabulas illas, cum
quae dei facerent, bona esse oporteret, an leges sequeretur, qui-
bus homines contraria facere iuberentur. Ne diutius haesitaret
pbilosophis se erudiendum tradidit, sed ibi quoque spe destitu-
tus, cum illi, quid bonum esset, non consentirent, atque quae
ipsi agerent, maxime cum ipsorum placitis repugnarent, animum
induxit, ut Tiresiam, vatem illum sapientem, de vita beata con-
suleret. Itaque ut magorum artibus in orcum duceretur, Baby-
lonem contendit eoque cum venisset, id quod voluit, assequutus
est. Nam Mithrobarzanis magi beneficio cum ad inferos de-
scendisset, postquam orcum permigravit, vatem illum adiit. Qui
interrogatus, quaenam vitae instituendae ratio eligenda esset,
ὁ τῶν ἰδιωτῶν, inquit, ἄριστος βίος· Καὶ σωφρονέστερος ἕσηῖ),

 

1) Plato. Republ. 11 p. 377 sqq.
2) sic correxit Fr. Fritzschius. Luc. ed. ad h. l.

οἳ»)


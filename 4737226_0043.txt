-35 -

non habeant exponere coner‘, quasnam Menippo debuerit, in
universum tamen vix dubitari posse arbitror quin eam partem,
qua de mortuis agat, inde sumpserit. Qua in re ne illud qui-
dem diiudicare audeo, num Menippus quoque plebiscitum mor-
tuorum aut simile aliquid descriptioni addiderit; facile autem
in eam suspicionem incidere poterimus, si in epistolis quoque
Saturnalibus, quas et ipsas ex Menippi imitatione profectas esse
vidimus, leges quasdam, quae per Saturnalia valeant, afferri in
memoriam revocaverimus (Sat. ξ 13-17). lam igitur inde ex-
plicari potest, cur Luc-ianus de mortuis copiosius egerit3 acce-
dit, quod cavillationis aculeos etiam in divites cadere voluit.
Quod quidem ita esse ut intellegamus, quae Lucianus de rebus
infernis refert, singillatim perpendamus.

Primum ad Minois ibrum adducimur, a quo omnes mortui
ab umbris accusati condemnantur (ξ 11). Hae, cum hominibus
semper adhaereant, accusatorum munere fungi dicuntur. Wie-
landius l) et, qui eum sequitur, Lehmannus 2) monuerunt, um—
bras, cum luce efficerentur ‚ ad flagitia, quippe quae multa in
noctis tenebris committerentur, detegenda idoneas non esse. At
novos quosdam et insolitos, qui homipes scelerum accusarent et
convincerent, rhetores Lucianus inducere voluit} quamobrem
multorum facinorum homines ab eis coargui posse ei sufficiebat;
neque nobis anxie et accurate circumspiciendum est, nuni om-
nium revera scelerum hae consciae esse possint.

Ut igitur iu hoc invento nihil inest, cur quis haereat, ita
*ne ea quidem, quae de Dionysio narrantur, quamquam umbra-
rum auctoritas ‚ quos-testes locupletes esse modo dictum erat,
gravissime frangitur, contra Lucianum huius satirae scriptorem
afferri possunt. Dionysius enim, quamvis a Dione accusatus et
ab umbra scelerum convictus esset, cum Aristippus philosophus
multos homines eruditos ab eo pecunia adiutos esse affirmaret,

1) l. c. ll p. 360.
2) l. c. ΙΙΙ p. 372.

3*

